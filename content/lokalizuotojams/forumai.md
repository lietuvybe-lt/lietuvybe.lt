---
title: Diskusijų forumai
type: page
menu:
    main:
        weight: 10
        parent: Lokalizuotojams
---

Lokalizuojant programas, kartais kyla poreikis pasitarti ar tiesiog padiskutuoti su kitais vertėjais. Bene didžiausia
grupė, skirta diskusijoms apie lietuvinimą, yra el. pašto
konferencija [komp\_lt@konferencijos.lt](mailto:komp-lt@konferencijos.lt). Joje yra susirinkę nemažai lietuvintojų
veteranų ir kitų šiai temai prijaučiančių žmonių. Nors pastaruoju metu konferencija nėra labai aktyvi, periodiškai joje
iki šiol būna aptariami su lietuvinimu susiję klausimai, ypač kai kas nors iš vertėjų susiduria su nauja, neturinčia
nusistovėjusio lietuviško atitikmens sąvoka. **Prisijungti** prie šios konferencijos, o taip pat **peržiūrėti** jos
diskusijų archyvą (nuo 2015 m.) galite apsilankę [jai skirtame tinklapyje](http://www.konferencijos.lt/mailman/listinfo/komp_lt).
Tik skaitymui konferencija taip pat prieinama kaip [naujienų grupė](nntp://news.konferencijos.lt/lt.konferencijos.komp.lt/).

Kita naujienų grupė yra [omnitel.comp.lietuvinimas](nntp://news.omnitel.net/omnitel.comp.lietuvinimas). Anksčiau joje
būdavo gvildenamos lietuvinimo ir lietuvybės (ypač lietuvybės el. pašte ir naujienų grupėse) temos, tačiau dabar jau
senokai viešpatauja tyla. Jeigu norite peržvelgti šios grupės diskusijų archyvą, jos neprenumeruodami, galite tai
padaryti [newsgroups.lt svetainėje](https://www.newsgroups.lt/comp.lietuvinimas).

Stambesnių atvirojo kodo programinių paketų vertėjai neretai turi atskiras tam skirtas svetaines ar forumus, kuriuose
koordinuoja savo veiklą ir diskutuoja tarpusavyje (pvz., [„Gnome“](http://l10n.gnome.org/languages/lt),
[„KDE“](https://kde.akl.lt/bendravimas.html)). Nusprendę prisidėti prie tokių produktų vertimo, būtinai pasidomėkite,
kokias priemones jų vertėjai naudoja bendravimui tarpusavyje.
