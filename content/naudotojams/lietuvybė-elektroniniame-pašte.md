---
title: Lietuvybė elektroniniame pašte
type: page
aliases:
    - /naudotojams/lietuvybe-elektroniniame-paste/
menu:
    main:
        weight: 80
        parent: Naudotojams
---

Kadaise daugumą elektroninio pašto programų reikėdavo papildomai derinti, jeigu jomis norėta siųsti laiškus su lietuviškais rašmenimis.
Glaustos, bet išsamios instrukcijos apie elektroninio pašto programų pritaikymą lietuviškiems laiškams rašyti ir skaityti, buvo sukauptos tinklapyje [„Lietuviškų rašmenų vartojimas elektroninio pašto laiškuose“][ElPaLiet].

Dabar absoliuti dauguma elektroniniam paštui skirtų programų tokio pobūdžio derinimo nebereikalauja ir automatiškai geba taisyklingai rodyti bei išsiųsti lietuviškus laiškus.
Šių bazinių funkcijų negalinčias atlikti programas derėtų laikyti moraliai pasenusiomis.
Kitais žodžiais tariant, jeigu jūsų elektroninio pašto programą vis dar reikia derinti, rimtai apsvarstykite galimybę ją pakeisti kita.

2012 metais elektroninio pašto veikimą aprašantys standartai buvo išplėsti galimybe [beveik neribotą rašmenų kiekį][International email] naudoti ir elektroninio pašto adresuose (beje, adreso dalis po ženklo „@“ tokią tokią galimybę įgijo dar anksčiau).
Nors kai kurios elektroninio pašto programos tokių adresų dar neatvaizduoja gražiai, ledai šiuo klausimu jau išjudėjo.
Pavyzdžiui, „Gmail“ jau gana ilgą laiką ne tik korektiškai atvaizduoja siuntėjo adresą su savitosiomis lietuviškomis raidėmis, bet ir leidžia tokį adresą naudoti laišką siunčiant.

[ElPaLiet]: https://web.archive.org/web/20161103074444/http://www.liks.lt:80/modules/tinycontent/index.php?id=23 "Lietuviški rašmenys elektroninio pašto laiškuose – Lietuvos kompiuterininkų sąjunga – liks.lt (archyvinė tinklalapio kopija)"
[International email]: https://en.wikipedia.org/wiki/International_email "International email – Wikipedia – en.wikipedia.org"
