---
title: „iOS“ lietuvinimas
type: page
lastmod: 2022-06-14
menu:
    main:
        weight: 60
        parent: Naudotojams
---

Oficialių lietuviškų vertimų „Apple“ produktams iki šiol nėra.

Apie 2010–2012-uosius metus net keletas entuziastų nepriklausomai vieni nuo kitų buvo sukūrę sulietuvinimo paketus
tuometinėms „iOS“ versijoms. Deja, panašu, jog šie darbai nebetęsiami. Žemiau pateikiama vieno iš tokių neoficialių
„iOS“ vertimų nuotrauka.

![Sulietuvinta „iPhone“ sąsaja](iOS_lt.jpg)

Rašymas lietuviškai „iOS“ įrenginiais
=====================================

„iOS“ įrenginiais galima rašyti lietuviškai, tačiau naudojantis gamykliniu ekraninės klaviatūros išdėstymu tai nepatogu:
specifinės lietuviškos raidės jame pasiekiamos tik ilgai palaikius pamatinę raidę (pvz., norint parašyti „Ą“, reikia
ilgai palaikyti ekraninės klaviatūros klavišą „A“). Laimei, „iOS“ įrenginiuose galima diegti papildomas ekranines
klaviatūras, ir lietuvis Linas Valiukas yra sukūręs[klaviatūrą „Alt+Shift“](https://www.altshiftkeyboard.com/lt/),
atskiroje klavišų eilutėje pateikiančią visas specifines lietuviškas raides. Jei norite savo „iOS“ įrenginiu lietuviškai
rašyti patogiau, galbūt norėsite ją išbandyti.
