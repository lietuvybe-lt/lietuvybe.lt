---
title: „iOS“ ir „iPadOS“ lietuvinimas
type: page
lastmod: 2022-06-14
menu:
    main:
        weight: 60
        parent: Naudotojams
---

Visi „Apple“ gaminiai iki šiol pasižymi tik minimaliu lietuvių kalbos palaikymu, tačiau nė vienas iš jų neturi net
pusėtino sulietuvinimo.

![Sulietuvinta „iPhone“ sąsaja](iOS_lt.jpg "Sulietuvinta „iPhone“ sąsaja")
{.alignright}

Apie 2010–2012-uosius metus net keletas entuziastų nepriklausomai vieni nuo kitų buvo sukūrę sulietuvinimo paketus
tuometinėms „iOS“ versijoms. Nuotraukoje matote vieną iš tokių neoficialių vertimų. Vėlesnėse versijose matyt nelikus
techninių galimybių, ši saviveikla nutrūko.

Rašymas lietuviškai „iOS“ ir „iPadOS“ įrenginiais
=====================================

„iOS“ ir „iPadOS“ įrenginiais galima rašyti lietuviškai, tačiau naudojantis gamykliniu ekraninės klaviatūros išdėstymu
tai nepatogu: specifinės lietuviškos raidės jame pasiekiamos tik ilgai palaikius pamatinę raidę (pvz., norint parašyti
„Ą“, reikia ilgai palaikyti ekraninės klaviatūros klavišą „A“). Laimei, šiuose įrenginiuose galima diegti papildomas
ekranines klaviatūras, ir lietuvis Linas Valiukas yra sukūręs [klaviatūrą „Alt+Shift“](https://www.altshiftkeyboard.com/lt/),
atskiroje klavišų eilutėje pateikiančią visas specifines lietuviškas raides. Jei norite savo „iOS“ ar „iPadOS“ įrenginiu
lietuviškai rašyti patogiau, galbūt norėsite ją išbandyti.
