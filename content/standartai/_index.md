---
title: Standartai
type: page
lastmod: 2019-02-24
menu:
    main:
        weight: 30
---

Šiame svetainės skyriuje rasite informaciją apie su lietuvių kalba ir raštu susijusius standartus – tiek galiojančius,
tiek jau netekusius galios ar aktualumo.

Standartų tipai
---------------

**Tarptautiniai standartai.** Tarptautinius standartus
tvarko [Tarptautinė standartų organizacija ISO](https://www.iso.org/) (gr. isos = lygus). Atskirų sričių standartus
kuria atitinkami moksliniai komitetai bei darbo grupės.

Tarptautinių standartų pavadinimai prasideda raidėmis ISO.

**Europos standartai.** Europos standartus tvarko [Europos standartų komitetas CEN](https://www.cen.eu/) (pranc. Comité
Européen de Normalisation). Jo sukurtų standartų pavadinimai prasideda raidėmis EN.

Komiteto CEN nariai yra visos Europos Sąjungos valstybės, o taip pat Islandija, Norvegija ir Šveicarija.

Komitetą CEN sudaro atskirų sričių technikos komitetai. Informacijos technologijos standartus kuria komitetas _TC 304
Europos lokalizacijos reikalavimai_.

**Lietuvos standartai**. Lietuvos standartus tvarko [Lietuvos standartizacijos departamentas](http://www.lsd.lt/).
Atskirų šakų standartus priima technikos komitetai. Pagrindinius informacijos technologijos standartus kuria ir priima
komitetas _TK 4 Informacinė technologija_. Su lietuvių kalba ir informatika susijusius standartus kuria ir kiti
technikos komitetai: _TK 34 Metrologija, TK 37 Terminologija_.

Standartai yra kuriami Lietuvoje arba Lietuvos standartais tampa tarptautiniai bei Europos standartai, jeigu jie
išverčiami į lietuvių kalbą ir juos priima atitinkamas standartų technikos komitetas. Rečiau vartojami standartai gali
būti priimami ir viršelio būdu – į lietuvių kalbą išvertus tik standarto pavadinimą.

Neformalūs standartai
---------------------

Kartais pasitaiko, jog oficialiems standartams iššūkį meta jų alternatyvos, kuriamos atskirų įmonių ar net pavienių
asmenų. Būna, jog tokios alternatyvos tampa pakankamai plačiai žinomos ar net išstumia į paraštes oficialius standartus.
Informaciją apie tokius neformalius standartus ir alternatyvas taip pat rasite šiame svetainės skyriuje.
